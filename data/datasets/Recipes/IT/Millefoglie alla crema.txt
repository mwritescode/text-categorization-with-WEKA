Iniziate a preparare la crema pasticcera.Montate i tuorli con lo zucchero.Aggiungete poi la farina setacciata e continuate a lavorare fino ad ottenere un composto omogeneo..
In un pentolino con il latte inserite la stecca di vaniglia incisa per la sua lunghezza.Fate sobbollire a fiamma bassa 5 minuti, sollevate la vaniglia e versate il latte a filo nel composto.Quindi mescolate.
Trasferite il composto nel pentolino, aggiungete la buccia di limone e fate addensare sul fuoco rigirando fino ad ottenere una crema liscia e della densità desiderata.Mettete la crema in una ciotola, ricopritela con della pellicola a contatto e fatela raffreddare.
Intanto preparate le sfoglie. Stendete la pasta sfoglia su un piano e ritagliate 4 rettangoli uguali, trasferiteli poi sulle leccarde del forno rivestite di carta forno.Bucherellate la loro superficie con i rebbi di una forchetta, spennellate con del latte e spolverizzate con lo zucchero a velo.
Cuocete le sfoglie in forno già caldo a 200 °C per 15 minuti o fin quando non si gonfieranno e la loro superficie risulterà dorata.Lasciatele poi ben raffreddare.
Assemblate ora la millefoglie. Metttete la prima sfoglia su un piatto di portata in cui avrete spalmato un cucchiaio di crema per far aderire bene la prima sfoglia sul piatto.Utilizzate una sac à poche per ricoprire la superficie con la crema pasticcera.Alternate le sfoglie con la crema pasticcera e terminate con lo strato di sfoglia.
Decorate la vostra millefoglie alla crema con zucchero a velo, noccioline tritate e ciuffetti di panna montata quindi mettete in frigo per un'ora prima di portare il dolce in tavola.