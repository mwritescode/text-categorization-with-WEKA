Preparate un lievitino mescolando in una ciotola 3 cucchiai di acqua, il lievito, un cucchiaino di zucchero e 50 g di farina.Mescolate e lavorate fino ad ottenere una pallina di pasta, copritela con un canovaccio e lasciate lievitare per 40 minuti.
Mettete ora in una ciotola la farina, fate un buco al centro e posizionate il lievitino, il burro morbido,l'uovo, lo zucchero e gli aromi.Iniziate ad impastare aggiungendo man mano il latte.Lavorate aggiungendo latte fino ad ottenere un impasto morbido tipo l'impasto della brioche. Fate una palla e fate lievitare per 1 ora.
Preparate ora la crema al burro montando il burro morbido con lo zucchero.Stendete la pasta su una spianatoia infarinata formando un rettangolo.Spalmate su tutta la superficie la crema al burro.Arrotolate la pasta formando un salsicciotto.
Tagliate il rotolo a fette spesse.Disponete le fette ottenute in una tortiera imburrata, lasciando qualche cm di spazio tra di esse.Coprite con una coperta la torta e lasciatela lievitare per 2 ore circa.Dopo la lievitazione ogni girella di pasta gonfiandosi si avvicinerà all'altra, formando tanti boccioli di rosa.Spennellate la torta delle rose con un po' di latte e della granella di zucchero e cuocete in forno già caldo a 180°C per 30-40 minuti.
Lasciate raffreddare e servite la vostra torta delle rose.