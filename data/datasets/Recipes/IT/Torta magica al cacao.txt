Separate i tuorli dagli albumi e montate questi ultimi a neve ferma dopo averci aggiunto il cremor tartaro.
A parte, montate i tuorli con lo zucchero per almeno 10 minuti: il composto deve risultare bianco e spumoso.Sempre sbattendo, aggiungete lentamente prima la vaniglia, poi il sale e il burro fuso ma intiepidito, quindi la farina e il cacao setacciati.Infine aggiungete anche il latte.
In ultimo incorporate delicatamente, con un movimento dal basso verso l'alto, anche gli albumi precedentemente montati a neve.Vi risulterà un impasto piuttosto liquido.
Versate delicatamente il composto in una teglia rivestita di carta forno e cuocete in forno statico preriscaldato a 150°C per circa 80 minuti, o finché la superficie non risulterà ben dorata.
Lasciate raffreddare completamente il dolce, quindi ricopritelo con pellicola trasparente e mettetelo in frigo per almeno 2 ore.Infine tagliate la torta magica in cubetti, spolverizzate di zucchero a velo e servite.