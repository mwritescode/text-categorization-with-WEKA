Iniziate preparando il pan di spagnaMettere le uova con lo zucchero e la vaniglia in una ciotola e montate a bagnomaria fino ad ottenere un composto gonfio e spumoso
Aggiungere ora la farina setacciata insieme alla fecola di patate, incorporando il tutto delicatamente con una spatola con un movimento che va dal basso verso l’alto.
Versate ora l'impasto in uno stampo imburrato ed infarinato. Quindi cuocete il pan di spagna in forno statico preriscaldato a 180 °C per 40 minuti.
Fate intiepidire il pan di Spagna prima di toglierlo dallo stampo, poi fatelo raffreddare su una gratella.
Passate ora alla crema tiramisù.In una ciotola montate i tuorli insieme all' essenza di vaniglia a velocità media
Mettete acqua e zucchero in un pentolino, amalgamate e cuocete a fuoco medio-basso.Aiutandovi con il termometro per alimenti, controllate quando la temperatura arriva a 121 °C.
Versate a questo punto lo sciroppo a filo nelle uova e continuate a montare finché ila crema non si sarà raffreddata (ci vorranno circa 10 minuti).
In una ciotola a parte montate il mascarpone con la panna fresca liquida.Quindi unite la crema di uova nella ciotola e mescolate con un cucchiaio con dei movimenti che vanno dall'alto al basso.
Preparate ora la bagna mescolando il caffè bollente con lo zucchero fino a che quest'ultimo non si sarà sciolto.
Tagliate ora il pan di Spagna in 3 dischi della stessa altezza
Appoggiate il primo disco di pan di Spagna sul piatto da portata e posizionate, in modo aderente, l'anello per torte.Disponete i savoiardi intorno, tra l'anello ed il disco, e bagnate quest'ultimo con la bagna al caffè.Con una sac a poche ricoprite la superficie con 1/3 della crema al mascarpone.
Appoggiate con una leggera pressione il secondo disco di pan di Spagna, bagnatelo con la bagna al caffè e ricopritelo con lo stesso quantitativo di crema.Appoggiate ora il terzo disco, esercitando sempre una leggera pressione, e bagnate nuovamente la superficie col caffè.
Con la crema avanzata, e con l'aiuto della sac a poche, decorate la torta creando dei ciuffetti su tutta la superficie.
Riponete la torta tiramisù in frigo per un'ora, poi eliminate l'anello d'accio sostituendolo con un nastro per legare meglio i savoiardi. Spolverizzate la superficie con del cacao amaro e portate in tavola.